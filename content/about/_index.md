---
date: "2018-08-20"
title: "Swedish Central Band"
---

Swedish Central Band bildades i januari 2018 med målet att beröra och inspirera de som lyssnar på oss. Vi är en sammansättning av musikanter som har varit eller som fortfarande är aktiva musikanter i Frälsningsarmén. Under våren 2018 har bandet genomfört konserter i Örebro, Södertälje, Linköping & Stockholm.

Musikkårens dirigent, Kent Jonsson, växte upp i Skelleftehamn där hans pappa var musikmästare för Frälsningsarméns musikkår. Under studietiden på Musikhögskolan i Stockholm så var Kent principal och vicemusikmästare i Vasakårens musikkår. Efter avslutade studier återvände Kent till Skelleftehamn och blev musikmästare i musikkåren. Kent arbetade sedan som solotrumpetare i Kungliga Hovkapellet i 35 säsonger och är för närvarande solotrumpetare i Stockholm Sinfonietta.